 

οΔΤΣΣΕιΑΣ lx, 149

οἶκον ἐυκτίμενον καὶ ἑὴν ἐς πατρίδα γαῖαν,

ὀψὲ κακῶς ἔλθοι, ’ὀλέσας ἄπο πάντας ἑταίρους ,

νηὸς ἐπ’ ἀλλοτρίης, εὕροι δ’ ἐν πήματα οἱκφέ ⁵85
ὧς ἔφατ’ εὐχόμενος, τοῦ δ’ ἔκλυε κυανοχαίτης.

αὐτὰρ 8 γ’ ἐξαῦτις πολὺ μείζονα λᾶαν ἀείρας

ἦκ’ ἐπιδινήσας, ἐπέρεισε δὲ ἶν’ ἀπέλεθρον,

κὰδ δ’ ἔβαλεν μετόπισθε νεὸς κυανοπρώροιο

τυτθόν, ἐδεύησεν δ’ οἰήιον ἄκρον ἱκέσθαι. 540

ἐκλύσθη δὲ θάλασσα κατερχομένης ὑπὸ πέτρης·

τὴν δὲ πρόσω φέρε κῦμα, θέμωσε δὲ χέρσον ἱκέσθαι.
ἀλλ’ ὅτε δὴ τὴν νῆσον ἀφικόμεθ’, ἔνθα περ ἄλλαι

νῆες ἐύσσελμοι μένον ἁθρόαι, ἀμφὶ δ’ ἑταῖροι

εἵατ’ ὀδυρόμενοι, ἡμέας ποτιδέγμενοι αἰεί, 545

νῆα μὲν ἐνθ’ ἐλθόντες ἐκέλσαμεν ἐν ψαμάθοισιν,

ἐκ δὲ καὶ αύτοὶ βῆμεν ἐπὶ ῥηγμῖνι θαλάσσης.

μῆλα δὲ Κύκλωπος γλαφυρῆς ἐκ νηὸς ἑλόντες

δασσάμεθ’, ὡς μή τίς μοι ἀτεμβόμενος κίοι ἴσης.

ἀρνειὸν δ’ ἐμοὶ οἴῳ ἐυκνήμιδες ἑταῖροι 550

μήλων δαιομένων δόσαν ἔξοχα· τὸν δ’ ἐπὶ θινὶ

Ζηνὶ κελαινεφέι Κρονίδῃ, ὃς πᾶσιν ἀνάσσει,

ῥέξας μηρί’ ἔκαιον· ὁ δ’ οὐκ ἐμπάζετο ἱρῶν,

ἀλλ’ ὅ γε μερμήριζεν, ὅπως ἀπολοίατο πᾶσαν

νῆες ἐύσσελμοι καὶ ἐμοὶ ἐρίηρες ἑταῖροι. 55⁶
ὧς τότε μὲν πρόπαν ἦμαρ ἐς ἠέλιον καταδύντα

ἥμεθα δαινύμενοι κρέα τ’ ἄσπετα καὶ μέθυ ἡδύ·

ἦμος δ’ ἠέλιος κατέδυ καὶ ἐπὶ κνέφας ἦλθεν,

δὴ τότε κοιμήθημεν ἐπὶ ῥηγμῖνι θαλάσσης.

ἦμος δ’ ἠριγένεια φάνη ῥοδοδάκτυλος Ἠώς, 660

δὴ τότ’ ἐγὼν ἑτάροισιν ἐποτρύνας ἐκέλευσα

αὐτούς τ’ ἀμβαίνειν ἀνά τε πρυμνήσια λῦσαι·

οἱ δ’ αἶψ’ εἴσβαινον καὶ ἐπὶ κληῖσι καθῖζον,
ι

