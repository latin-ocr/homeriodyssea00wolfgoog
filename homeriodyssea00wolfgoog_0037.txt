ΟΔΤΣΣΕΙΔΣ Ι. 9

εἰ μετὰ οἶς ἑτάροισι δάμη Τρώων ένὶ δήμῳ

’ ἠὲ φίλων ἐν χερσίν, ἐπεὶ πόλεμον τολύπευσεν·

τῷ κέν οἱ τύμβον μὲν ἐποίησαν Παναχαιοί,

ἠδέ κε καὶ ᾧ παιδὶ μέγα κλέος ἤρατ’ ὀπίσσω. 240

4νῦν δέ μιν ἀκλειῶς ἅρπυιαι ἀνηρείψαντο·

οἴχετ’ ἄιστος ἄπυστος, ἐμοὶ δ’ ὀδύνας τε γόους τε

κάλλιπεν. οὐδέ τι κεῖνον ὀδυρόμενος στεναχίζω

οἷον, έπεί νύ μοι ἄλλα θεοὶ κακὰ κήδε’ ἔτευξαν.

ὅσσοι γὰρ νήσοισιν ἐπικρατέουσιν ἄριστοι, 245

Δουλιχίῳ τε Σάμῃ τε καὶ ὑλήεντι Ζακύνθῳ,

ἠδ’ ὅσσοι κραναὴν Ἰθάκην κάτα κοιρανέουσιν,

τόσσοι μητέρ’ ἐμὴν μνῶνται, τρύχουσι δὲ οἷκον.

ἡ δ’ οὔτ’ ἀρνεῖται στυγερὸν γάμον οὔτε τελευτὴν

ποιῆσαι δύναται· τοὶ δὲ φθινύθουσιν ἔδοντες 250

οἷκον έμόν· τάχα δή με διαρραίσουσι καὶ αὐτόν.“
τὸν δ’ ἐπαλαστήσασα προσηύδα Παλλὰς Ἀθήνη·

,,ὢ πόποι, ἦ δὴ πολλὸν ἀποιχομένου Ὀδυσῆος

δεύῃ, ὅ κε μνηστῆρσιν ἀναιδέσι χεῖρας έφείη.

εἰ γὰρ νῦν ἐλθὼν δόμου έν πρώτῃσι θύρῃσιν 265

σταίη ἔχων πήληκα καὶ ἀσπίδα καὶ δύο δοῦρε,

τοῖος ἐών, οἷόν μιν ἐγὼ τὰ πρῶτα νόησα

οἴκῳ ἐν ἡμετέρῳ πίνοντά τε τερπόμενόν τε,

ἐξ Ἐφύρης ἀνιόντα παρ’ Ἴλου Μερμερίδαο·

ᾤχετο γὰρ καὶ κεῖσε θοῆς ἐπὶ νηὸς Ὀδυσσεὺς 260

φάρμακον ἀνδροφόνον διζήμενος, ὄφρα oc εἴη

ἰοὺς χρίεσθαι χαλκήρεας· ἀλλ’ ὁ μὲν οὔ οἱ

δῶκεν, έπεί ῥα θεοὺς νεμεσίζετο αἰὲν ἐόντας,

ἀλλὰ πατήρ οἱ δῶκεν ἐμός· φιλέεσκε γὰρ αἰνῶς·

τοῖος ἐὼν μνηστῆρσιν ὁμιλήσειεν Ὀδυσσεύς· 265

πάντες κ’ ὠκύμοροί τε γενοίατο πικρόγαμοί τε.

ἀλλ’ ἦ τοι μὲν ταῦτα θεῶν έν γούνασι κεῖται,

