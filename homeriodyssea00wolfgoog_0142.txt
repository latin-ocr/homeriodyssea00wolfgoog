l 14 ΟΔΤΣΣΕΙΔΣ Θ.

Δημόδοκον· τῷ γάρ ῥα θεὸς πέρι δῶκεν ἀοιδὴν

τέρπειν, ὅππῃ θυμὸς ἐποτρύνῃσιν ἀείδειν.“ 45
ὥς ἄρα φωνήσας ἡγήσατο, τοὶ δ’ ἅμ’ ἕποντο

σκηπτοῦχοι· κῆρυξ δὲ μετῴχετο θεῖον ἀοιδόν.

κούρω δὲ κρινθέντε δύω καὶ πεντήκοντα

βήτην, ὡς ἐκέλευσ’, ἐπὶ θῖν’ ἁλὸς ἀτρυγέτοιο.

αὐτὰρ ἐπεί ῤ’ ἐπὶ νῆα κατήλυθον ἠδὲ θάλασσαν, 50

. νῆα μὲν οἵ γε μέλαιναν ἁλὸς βένθοσδε ἔρυσσαν,

ἐν δ’ ἱστόν τ’ ἐτίθεντο καὶ ίστία νηὶ μελαίνῃ,

ἠρτύναντο δ’ ἐρετμὰ τροποῖς ἐν δερματίνοισιν,

[πάντα κατὰ μοῖραν, ἀνά θ’ ίστία λευκὰ πέτασσαν.]

ὑψοῦ δ’ ἐν νοτίςο τήν γ’ ὥρμισαν· αὐτὰρ ἔπειτα 65

βάν ῤ’ ἴμεν Ἀλκινόοιο δαΐφρονος ἐς μέγα δῶμα.

πλῆντο δ’ ἄρ’ αἴθουσαί τε καὶ ἕρκεα καὶ δόμοι ἀνδρῶν

[ἀγρομένων πολλοὶ δ’ ἄρ’ ἔσαν, νέοι ἠδὲ παλαιοιΊ.

τοῖσιν δ’ Ἀλκίνοος δυοκαίδεκα μῆλ’ ἱέρευσεν,

ὀκτὼ δ’ ἀργιόδοντας ὕας, δύο δ’ εἰλίποδας βοῦς· 60

τοὺς δέρον ἀμφί θ’ ἕπον τετύκοντό τε δαῖτ’ ἐρατεινήν.
κῆρυξ δ’ ἐγγύθεν ἦλθεν ἄγων ἐρίηρον ἀοιδόν,

τὸν πέρι μοῦσα φίλησε, δίδου δ’ ἀγαθόν τε κακόν τε·

ὀφθαλμῶν μὲν ἄμερσε, δίδου δ’ ἡδεῖαν ἀοιδήν.

τῷ δ’ ἄρα Ποντόνοος θῆκε θρόνον ἀργυρόηλον 65

μέσσω δαιτυμόνων, πρὸς κίονα μακρὸν ἐρείσας·

κὰδ’ δ’ ἐκ πασσαλόφι κρέμασεν φόρμιγγα λίγειαν

αὐτοῦ ὑπὲρ κεφαλῆς καὶ ἐπέφραδε χερσὶν ἑλέσθαι

κῆρυξ· πὰρ δ’ ἐτίθει κάνεον καλήν τε τράπεζαν,

πὰρ δὲ δέπας οἴνοιο πιεῖν, ὅτε θυμὸς ἀνώγοι. 70

οἰ δ’ ἐπ’ ὀνείαθ’ ἑτοῖμα προκείμενα χεῖρας ἴαλλον.

αὐτὰρ ἐπεὶ πόσιος καὶ ἐδητύος ἐξ ἔρον ἕντο,

μοῢσ’ ἄρ’ ἀοιδὸν ἀνῆκεν ἀειδέμεναι κλέα ἀνδρῶν,

οἴμης τῆς τότ’ ἄρα κλέος οὐρανὸν εὐρὺν ἵκανεν,

