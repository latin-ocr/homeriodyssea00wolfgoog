οΔΤΣΣΕῙΑΣ vm. 121

λείηναν δὲ χορόν, καλὸν δ’ εὔρυναν ἀγῶνα. 260

κῆρυξ δ’ ἐγγύθεν ἦλθε φέρων φόρμιγγα λίγειαν

Δημοδόκῳ· 6 δ’ ἔπειτα κί’ ἐς μέσον, ἀμφὶ δὲ κοῦροι

πρωθῆβαι ἵσταντο , δαήμονες ὀρχηθμοῖο,

πέπληγον δὲ χορὸν θετον ποσίν. αὐτὰρ Ὀδυσσεὺς

μαρμαρυγὰς θηεῖτο ποδῶν, θαύμαζε δὲ θυμῷ. 265
αὐτὰρ 6 φορμίζων ἀνεβάλλετο καλὸν ἀείδειν

ἀμφ’ ’Ἄρεος φιλότητος ἐυστεφάνου τ’ Ἀφροδίτης,

ὡς τὰ πρῶτα μίγησαν έν Ἡφαίστοιο δόμοισιν

λάθρῃ, πολλὰ δ’ ἔδωκε, λέχος δ’ ᾔσχυνε καὶ εὐνὴν

Ἡφαίστοιο ἄνακτος. ἄφαρ δέ οί ἄγγελος ἦλθεν 270

”Ηλιος, ὅ σφ’ ἐνόησε μιγαζομένους φιλότητι.

’”Ηφαιστος δ’ ὡς οὖν θυμαλγέα μῦθον ἄκουσεν,

βῆ ῤ’ ἴμεν ές χαλκεῶνα κακὰ φρεσὶ βυσσοδομεύων,

ἐν δ’ ἔθετ’ ἀκμοθέτῳ μέγαν ἄκμονα, κόπτε δὲ δεσμοὺς

ἀρρήκτους ἀλύτους, ὄφρ’ ἔμπεδον αὖθι μένοιεν. 275

αὐτὰρ ἐπεὶ δὴ τεῦξε δόλον κεχολωμένος Ἄρει,

βῆ ῤ’ ἴμεν ἐς θάλαμον, ὅθι οἰ φίλα δέμνια κεῖτο·

ἀμφὶ δ’ ἄρ’ ἑρμῖσιν χέε δέσματα κύκλῳ ἁπάντῃ·

πολλὰ δὲ καὶ καθύπερθε μελαθρόφιν ἐξεκέχυντο,

ἠύτ’ ἀράχνια λεπτά, τά γ’ οὔ κέ τις οὐδὲ ἴδοιτο, 280

οὐδὲ θεῶν μακάρων· πέρι γὰρ δολόεντα τέτυκτο.

αὐτὰρ ἐπεὶ δὴ πάντα δόλον περὶ δέμνια χεῦεν,

εἴσατ’ ἴμεν ές Λῆμνον, ἐυκτίμενον πτολίεθρον,

ἥ οἰ γαιάων πολὺ φιλτάτη ἐστὶν ἁπασέων.

οὐδ’ ἀλαὸς σκοπιὴν εἶχε χρυσήνιος Ἄρης, 285

ὡς ἴδεν ”Ηφαιστον κλυτοτέχνην νόσφι κιόντα·

βῆ δ’ ἰέναι πρὸς δῶμα περικλυτοῦ Ἡφαίστοιο

ἰσχανόων φιλότητος ἐυστεφάνου Κυθερείης.

ἡ δὲ νέον παρὰ πατρὸς ἐρισθενέος Κρονίωνος

ἐρχομένη κατ’ ἄρ’ ἕζεθ’· 6 δ’ εἴσω δώματος ᾔειν, 290

