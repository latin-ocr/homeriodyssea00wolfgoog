ΟΔΤΣΣΕΙΑΣ 11. 2 7

κληισταὶ δ’ ἔπεσαν σανίδες πυκινῶς ἀραρυῖαι

δικλίδες· ἐν δὲ γυνὴ ταμίη νύκτας τε καὶ ἦμαρ 345

ἔσχ’, ἢ πάντ’ ἐφύλασσε νόου πολυϊδρείῃσιν,

Εὐρύκλει’ Ὦπος θυγάτηρ Πεισηνορίδαο. ’

τὴν τότε Τηλέμαχος προσέφη θαλαμόνδε καλέσσας·

,,μαῖ’, ἄγε δή μοι οἶνον ἐν ἀμφιφορεῦσιν ἄφυσσον

ἡδύν, ὅτις μετὰ τὸν λαρώτατος, ὃν σὺ φυλάσσεις 350

κεῖνον ὀιομένη τὸν κάμμορον, εί ποθεν ἔλθοι

διογενὴς Ὀδυσεὺς θάνατον καὶ κῆρας ἀλύξας.

δώδεκα δ’ ἔμπλησον καὶ πώμασιν ἄρσον ἅπαντας.

ἐν δέ μοι ἄλφιτα χεῦον ἐυρραφέεσσι δοροῖσιν·

εἴκοσι δ’ ἔστω μέτρα μυληφάτου ἀλφίτου ἀκτῆς. 355

αὐτὴ δ’ οἰή ἴσθι. τὰ δ’ ἁθρόα πάντα τετύχθω·

ἑσπέριος γὰρ ἐγὼν αἱρήσομαι, ὁππότε κεν δὴ

μήτηρ εἰς ὑπερῷ’ ἀναβῇ κοίτου τε μέδηται·

εἶμι γὰρ ἐς Σπάρτην τε καὶ ἐς Πύλον ἠμαθόεντα

νόστον πευσόμενος πατρὸς φίλου, ἤν που ἀκούσω.“ 860
ὧς φάτο, κώκυσεν δὲ φίλη τροφὸς Εὐρύκλεια,

καί ῤ’ ὀλοφυρομένη ἔπεα πτερόεντα προσηύδα·

,,τίπτε δέ τοι, φίλε τέκνον, ἐνὶ φρεσὶ τοῦτο νόημα

ἔπλετο; πῇ δ’ ἐθέλεις ι’έναι πολλὴν ἐπὶ γαῖαν

μοῦνος ἐὼν ἀγαπητόςς ὁ δ’ ὤλετο τηλόθι πάτρης 365

διογενὴς Ὀδυσεὺς ἀλλογνώτων ἐνὶ δήμῳ.

οἰ δέ τοι αὐτίκ’ ἰόντι κακὰ φράσσονται ὀπίσσω,

ὥς κε δόλῳ φθίῃς, τάδε δ’ αὐτοὶ πάντα δάσονται.

ἀλλὰ μέν’ αὖθ’ ἐπὶ σοῖσι καθήμενος· οὐδέ τί σε χρὴ

πόντον ἐπ’ ἀτρύγετον κακὰ πάσχειν οὐδ’ ἀλάλησθαι.“ 370
τὴν δ’ αὖ Τηλέμαχος πεπνυμένος ἀντίον ηὔδα·

,,θάρσει, μαῖ’, ἐπεὶ οὔ τοι ἄνευ θεοῦ ἥδε γε βουλή.

ἀλλ’ ὄμοσον μὴ μητρὶ φίλῃ τάδε μυθήσασθαι,

πρίν γ’ ὅτ’ ἂν ἑνδεκάτη τε δυωδεκάτη τε γένηται,

