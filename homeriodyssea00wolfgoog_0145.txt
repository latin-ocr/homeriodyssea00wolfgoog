οΔΤΣΣΕῙΑΣ v111. 117

δεύεται, ἀλλὰ κακοῖσι συνέρρηκται πολέεσσιν·
οὐ γὰρ ἐγώ γέ τί φημι κακώτερον ἄλλο θαλάσσης
ἄνδρα γε συγχεῦαι, εἰ καὶ μάλα καρτερὸς εἶη.“

τὸν δ’ αὖτ’ Εὐρύαλος ἀπαμείβετο φώνησέν τε· 140
,,Λαοδάμα, μάλα τοῦτο ἔπος κατὰ μοῖραν ἔειπες.
αὐτὸς νῦν προκάλεσσαι ἰὼν καὶ πέφραδε μῦθον.“

αὐτὰρ ἐπεὶ τό γ’ ἄκουσ’ ἀγαθὸς πάις Ἀλκινόοιο,
στῆ ῤ’ ἐς μέσσον ἰὼν καὶ Ὀδυσσῆα προσέειπεν·
,,δεῦρ’ ἄγε καὶ σύ, ξεῖνε πάτερ, πείρησαι ἀέθλων, 145
εἴ τινά που δεδάηκας· ἔοικε δέ σ’ ἴδμεν ἀέθλους·
οὐ μὲν γὰρ μεῖζον κλέος ἀνέρος, ὄφρα κ’ ἔῃσιν,
ἢ ὅ τι ποσσίν τε ῥέξῃ καὶ χερσὶν ἑῇσιν.
ἀλλ’ ἄγε πείρησαι, σκέδασον δ’ ἀπὸ κήδεα θυμοῦ.
σοὶ δ’ ὁδὸς οὐκέτι δηρὸν ἀπέσσεται, ἀλλά τοι ἤδη 150
νηῦς τε κατείρυσται καὶ ἐπαρτέες εἰσὶν ἕταῖροι.“

τὸν δ’ ἀπαμειβόμενος προσέφη πολύμητις Ὀδυσσεύς.
,,Λαοδάμα, τί με ταῦτα κελεύετε κερτομέοντεςς
κήδεά μοι καὶ μᾶλλον ἐνὶ φρεσὶν ἤ περ ἄεθλοι,
ὃς πρὶν μὲν μάλα πολλὰ πάθον καὶ πολλὰ μόγησα, 155
νῦν δὲ μεθ’ ὑμετέρῃ ἀγορῆ νόστοιο χατίζων
ἧμαι, λισσόμενος βασιλῆά τε πάντα τε δῆμον. “

τὸν δ’ αὖτ’ Εὐρύαλος ἀπαμείβετο νείκεσέ τ’ ἄντην·
,,οὐ γάρ σ’ οὐδέ, ξεῖνε, δαήμονι φωτὶ έίσκω
ἄθλων, οἷά τε πολλὰ μετ’ ἀνθρώποισι πέλονται, 160
ἀλλὰ τῷ, ὃς θ’ ἅμα νηὶ πολυκλήιδι θαμίζων
ἀρχὸς ναυτάων, οἵ τε πρηκτῆρες ἔασιν,
φόρτου τε μνήμων καὶ ἐπίσκοπος ᾖσιν ὁδαίων
κερδέων θ’ ἁρπαλέων· οὐδ’ ἀθλητῆρι ἔοικας.“

τὸν δ’ ἄρ’ ὑπόδρα ἰδὼν προσέφη πολύμητις Ὀδυσ-

σεύς· 165

,,ξεϊν’, οὐ καλὸν ἔειπες· ἀτασθάλῳ ἀνδρὶ ἔοικας.

 

