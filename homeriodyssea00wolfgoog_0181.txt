οΔΤΣΣΕιΑΣ x, 153

ἠπύει εἰσελάων, ὁ δέ τ’ ἐξελάων ὑπακούει.

ἔνθα κ’ ἄυπνος ἀνὴρ δοιοὺς ἐξήρατο μισθούς,

τὸν μὲν βουκολέων, τὸν δ’ ἄργυφα μῆλα νομεύων· 85
ἐγγὺς γάρ νυκτός τε καὶ ἤματός εἰσι κέλευθοι.

Ϋένθ’ ἐπεὶ ἐς λιμένα κλυτὸν ἤλθομεν, ὃν πέρι πέτρη
ἠλίβατος τετύχηκε διαμπερὲς ἀμφοτέρωθεν,

ἀκταὶ δὲ προβλῆτες ἐναντίαι ἀλλήλῃσιν

ἐν στόματι προύχουσιν, ἀραιὴ δ’ εἴσοδός ἐστιν, 90
ἔνθ’ οἵ γ’ εἴσω πάντες ἔχον νέας ἀμφιελίσσας.

αἱ μὲν ἄρ’ ἔντοσθεν λιμένος κοίλοιο δέδεντο
πλησίαι· οὐ μὲν γάρ ποτ’ ἀέξετο κῦμά γ’ ἐν αὐτῷ,
οὔτε μέγ’ οὔτ’ ὀλίγον, λευκὴ δ’ ἦν ἀμφὶ γαλήνη·
αὐτὰρ ἐγὼν οἷος σχέθον ἔξω νῆα μέλαιναν, 95
αὐτοῦ ἐπ’ ἐσχατιῇ, πέτρης ἐκ πείσματα δήσας.

ἔστην δὲ σκοπιὴν ἐς παιπαλόεσσαν ἀνελθών·

ἔνθα μὲν οὔτε βοῶν οὔτ’ ἀνδρῶν φαίνετο ἔργα,
καπνὸν δ’ οἷον ὁρῶμεν ἀπὸ χθονὸς ἀίσσοντα.

δὴ τότ’ ἐγὼν ἑτάρους προΐειν πεύθεσθαι ἰόντας, 100
οἵ τινες ἀνέρες εἷεν ἐπὶ χθονὶ σῖτον ἔδοντες,

ἄνδρε δύω κρίνας, τρίτατον κήρυχ’ ἅμ’ ὀπάσσας.

οἱ δ’ ἴσαν ἐκβάντες λείην ὁδόν, ᾖ περ ἄμαξαι

ἄστυδ’ ἀφ’ ὑψηλῶν ὀρέων καταγίνεον ὕλην,

κούρῃ δὲ ξύμβληντο πρὸ ἄστεος ὑδρευούσῃ, 105
θυγατέρ’ ἰφθίμῃ Λαιστρυγόνος Ἀντιφάταο,

ἡ μὲν ἄρ’ ἐς κρήνην κατεβήσετο καλλιρέεθρον
Ἀρτακίην· ἔνθεν γάρ ὕδωρ προτὶ ἄστυ φέρεσκον·

οἱ δὲ παριστάμενοι προσεφώνεον ἔκ τ’ ἐρέοντο,

ὅς τις τῶνδ’ εἴη βασιλεὺς καὶ τοῖσιν ἀνάσσοι· 110
ἡ δὲ μάλ’ αὐτίκα πατρὸς ἐπέφραδεν ὑψερεφὲς δῶ.

οἰ δ’ ἐπεὶ εἰσῆλθον κλυτὰ δώματα, τὴν δὲ γυναῖκα
εὗρον, ὅσην τ’ ὄρεος κορυφήν, κατὰ δ’ ἔστυγον αὐτήν.

