106 οΔΤΣΣΕΙΑΣ Η.

κτήματ’ ἐνὶ μεγάροισι γέρας θ’, ὅ τι δῆμος ἔδωκεν· 150

αὐτὰρ ἐμοὶ πομπὴν ὀτρύνετε πατρίδ’ ἱκέσθαι

θᾶσσον, ἐπεὶ δὴ δηθὰ φίλων ὀξπο πήματα πάσχω.“
ὥς εἰπὼν κατ’ ἄρ’ ἕζετ’ ἐπ’ ἐσχάρῃ ἐν κονίῃσιν

πὰρ πυρί· οἰ δ’ ἄρα πάντες ἀκὴν ἐγένοντο σιωπῇ.

ὀψὲ δὲ δὴ ’μετέειπε γέρων ἥρως Ἐχένηος, 155

ὃς δὴ Φαιήκων ἀνδρῶν προγενέστερος ἦεν

καὶ μύθοις ἐκέκαστο, παλαιά τε πολλά τε εἰδώς·

ὅ σφιν ἐὺ φρονέων ἀγορήσατο καὶ μετέειπεν·

,,Ἀλκίνο’, οὐ μέν τοι τόδε κάλλιον, οὐδὲ ἐοικεῖ,

ξεῖνον μὲν χαμαὶ ἧσθαι ἐπ’ ἐσχάρῃ ἐν κονίῃσιν, 160

οἵδε δὲ σὸν μῦθον ποτιδέγμενοι ἰσχανόωνται·

ἄλλ’ ἄγε δὴ ξεῖνον μὲν ἐπὶ θρόνου ἀργυροήλου

εἷσον ἀναστήσας, σὺ δὲ κηρύκεσσι κέλευσον

οἶνον ἐπικρῆσαι, ἵνα καὶ Διὶ τερπικεραύνῳ

σπείσομεν, ὅς θ’ ἱκέτῃσιν ἅμ’ αἰδοίοισιν ὀπηδεῖ. 165

δόρπον δὲ ξείνῳ ταμίη δότω ἔνδον ἐόντων.“ s
αὐτὰρ ἐπεὶ τό γ’ ἄκουσ’ ἱερὸν μένος Ἀλκινόοιο,

χειρὸς ἑλὼν Ὀδυσῆα δαΐφρονα ποικιλομήτην

ὦρσεν ἀπ’ ἐσχαρόφιν καὶ ἐπὶ θρόνου εἷσε φαεινοῦ,

υίὸν ἀναστήσας ἀγαπήνορα Λαοδάμαντα, 170

ὅς οἰ πλησίον ἷζε, μάλιστα δέ μιν φιλέεσκεν.

χέρνιβα δ’ ἀμφίπολος προχόῳ ἐπέχευε φέρουσα

καλῇ χρυσείῃ ὑπὲρ ἀργυρέοιο λέβητος,

νίψασθαι ·, παρὰ δὲ ξεστὴν ἐτάνυσσε τράπεζαν.

. σῑτον δ’ αἰδοίη ταμίη παρέθηκε φέρουσα, 175

εἴδατα πόλλ’ ἐπιθεῖσα χαριζομένη παρεόντων.

αὐτὰρ ὁ πῖνε καὶ ἦσθε πολύτλας δῖος Ὀδυσσεύς.

καὶ τότε κήρυκα προσέφη μένος Ἀλκινόοιο·

,,Ποντόνοε, κρητῆρα κερασσάμενος μέθυ νεῖμον

πᾶσιν ἀνὰ μέγαρον, ἵνα καὶ Διὶ τερπικεραύνῳ 180

