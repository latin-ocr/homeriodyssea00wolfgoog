20 οΔΤΣΣΕιΑΣ Β.

ἡμεῖς δ’ οὔτ’ ἐπὶ ἔργα πάρος γ’ ἴμεν οὔτε πῃ ἄλλη,

πρίν γ’ αὐτὴν γήμασθαι Ἀχαιῶν ᾧ κ’ έθέλῃσιν.“
τὸν δ’ αὖ Τηλέμαχος πεπνυμένος ἀντίον ηὔδα·

,,Ἀντίνο’, οὔ πως ἔστι δόμων ἀέκουσαν ἀπῶσαι, 130

ἥ μ’ ἔτεχ’, ἥ μ’ ἔθρεψε· πατὴρ δ’ ἐμὸς ἄλλοθι γαίης,

ζώει ὅ γ’ ἦ τέθνηκε· κακὸν δέ με πόλλ’ ἀποτίνειν

Ἰκαρίῳ, αἰ κ’ αὐτὸς ἑκὼν ἀπὸ μητέρα πέμψω.

ἐκ γὰρ τοῦ πατρὸς κακὰ πείσομαι, ἄλλα δὲ δαίμων

δώσει, ἐπεὶ μήτηρ στυγερὰς ἀρήσετ’ ἐρινῦς 135

οἴκου ἀπερχομένη· νέμεσις δέ μοι ἐξ ἀνθρώπων

ἔσσεται· ὧς οὐ τοῦτον ἐγώ ποτε μῦθον ένίψω.

ὑμέτερος δ’ εἰ μὲν θυμὸς νεμεσίζεται αὐτῶν,

ἔξιτέ μοι μεγάρων, ἄλλας δ’ ἀλεγύνετε δαῖτας

ὑμὰ κτήματ’ ἔδοντες ἀμειβόμενοι κατὰ οἴκους. 140

εἰ δ’ ὕμιν δοκέει τόδε λωίτερον καὶ ἄμεινον

ἔμμεναι, ἀνδρὸς ἑνὸς βίοτον νήποινον ὀλέσθαι,

κείρετ’ · ἐγὼ δὲ θεοὺς ἐπιβώσομαι αἰὲν ἐόντας,

αἴ κέ ποθι Ζεὺς δῷσι παλίντιτα ἔργα γενέσθαι·

νήποινοί κεν ἔπειτα δόμων ἔντοσθεν ὄλοισθε.“ 145

ὥς φάτο Τηλέμαχος, τῷ δ’ αἰετὼ εὐρύοπα Ζεὺς

ὑψόθεν ἐκ κορυφῆς ὄρεος προέηκε πέτεσθαι.

τὼ δ’ ἕως μέν ῤ’ ἐπέτοντο μετὰ πνοιῇς ἀνέμοιο

πλησίω ἀλλήλοισι τιταινομένω πτερύγεσσιν·

ἀλλ’ ὅτε δὴ μέσσην ἀγορὴν πολύφημον ἱκέσθην, 150

ἔνθ’ ἐπιδινηθέντε τιναξάσθην πτερὰ πυκνά,

ἐς δ’ ἰδέτην πάντων κεφαλάς, ὄσσοντο δ’ ὄλεθρον·

δρυψαμένω δ’ ὀνύχεσσι παρειὰς ἀμφί τε δειρὰς

δεξιὼ ἤιξαν διά τ’ οἰκία καὶ πόλιν αὐτῶν.

θάμβησαν δ’ ὄρνιθας, ἐπεὶ ἴδον ὀφθαλμοῖσιν· 155

ὥρμηναν δ’ ἀνὰ θυμόν, ἅ περ τελέεσθαι ἔμελλον.

τοῖσι δὲ καὶ μετέειπε γέρων ἥρως Ἁλιθέρσης

