108 ΟΔΤΣΣΕῙΑΣ Η.

ἀνθρώπων, τοῖσίν κεν έν ἄλγεσιν ἰσωσαίμην.

καὶ δ’ ἔτι κεν καὶ μᾶλλον ἐγὼ κακὰ μυθησαίμην,

ὅσσα γε δὴ ξύμπαντα θεῶν ἰότητι μόγησα.

ἀλλ’ ἐμὲ μὲν δορπῆσαι ἐάσατε κηδόμενόν περ. 215

οὐ γάρ τι στυγερῇ ἐπὶ γαστέρι κύντερον ἄλλο

ἔπλετο, ἥ τ’ ἐκέλευσε ἕο μνήσασθαι ἀνάγκῃ

καὶ μάλα τειρόμενον καὶ ἐνὶ φρεσὶ πένθος ἔχοντα,

ὡς καὶ ἐγὼ πένθος μὲν ἔχω φρεσίν, ἡ δὲ μάλ’ αἰεὶ

ἐσθέμεναι κέλεται καὶ πινέμεν, ἐκ δέ με πάντων 220

ληθάνει, ὅσσ’ ἔπαθον, καὶ ἐνιπλησθῆναι ἀνώγει.

ὑμεῖς δ’ ὀτρύνεσθαι ἅμ’ ἠοῖ φαινομένηφιν,

ὥς κ’ ἐμὲ τὸν δύστηνον ἐμῆς ἐπιβήσετε πάτρης

καί περ πολλὰ παθόντα· ἰδόντα με καὶ λίποι αἰὼν

κτῆσιν ἐμήν, δμῶάς τε καὶ ὑψερεφὲς μέγα δῶμα.“ 225
ὧς ἔφαθ’ , οί δ’ ἄρα πάντες ἐπῄνεον ἠδὲ κέλευον

πεμπέμεναι τὸν ξεῖνον, ἐπεὶ κατὰ μοῖραν ἔειπεν.

αὐτὰρ ἐπεὶ σπεῖσάν τε πιόν θ’ , ὅσον ἤθελε θυμός,

οἱ μὲν κακκείοντες ἔβαν οίκόνδε ἕκαστος,

αὐτὰρ ὁ ἐν μεγάρω ὑπελείπετο δῖος Ὀδυσσεύς, 230

πὰρ δέ οί Ἀρήτη τε καὶ Ἀλκίνοος θεοειδὴς

ἥσθην· ἀμφίπολοι δ’ ἀπεκόσμεον ἔντεα δαιτός.

τοῖσιν δ’ ’Λρήτη λευκώλενος ἤρχετο μύθων·

ἔγνω γὰρ φᾶρός τε χιτῶνά τε εἵματ’ ἰδοῦσα

καλά, τά ῤ’ αὐτὴ τεῦξε σὺν ἀμφιπόλοισι γυναιξίν· 235

καί μιν φωνήσασ’ ἔπεα πτερόεντα προσηύδα·

,,ξεΐνε, τὸ μέν σε πρῶτον ἐγὼν εἰρήσομαι αὐτή·

τίς, πόθεν εἰς ἀνδρῶν; τίς τοι τάδε εἵματ’ ἔδωκεν;

οὐ δὴ φῆς ἐπὶ πόντον ἀλώμενος ἐνθάδ’ ίκέσθαιςίί
τὴν δ’ ἀπαμειβόμενος προσέφη πολύμητιςὈδυσσεύς · 240

,,ἀργαλέον, βασίλεια, διηνεκέως ἀγορεῦσαι,

κήδε’ ἐπεί μοι πολλὰ δόσαν θεοὶ Οὐρανίωνες·

