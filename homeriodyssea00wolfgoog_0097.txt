οΔΤΣΣΕιΑΣ lv, 69

μνηστῆρες φράζονται, ὃ μὴ τελέσειε Κρονίων.
Τηλέμαχον μεμάασι κατακτάμεν ὀξέι χαλκῷ ‘100
οἴκαδε νισσόμενον· ὁ δ’ ἔβη μετὰ πατρὸς ἀκουὴν
ές Πύλον ἠγαθέην ἠδ’ ές Λακεδαίμονα διἀν.“

ὦς φάτο, τῆς δ’ αὐτοῦ λύτο γούνατα καὶ φίλον ἦτορ,
δὴν δέ μιν ἀμφασίη ἐπέων λάβε· τὼ δέ οἱ ὄσσε
δακρυόφι πλῆσθεν, θαλερὴ δέ οἱ ἔσχετο φωνή. 705
ὀψὲ δὲ δή μιν ἔπεσσιν ἀμειβομένη προσέειπεν·
,,κῆρυξ, τίπτε δέ μοι πάις οἴχεται; οὐδέ τί μιν χρεὼ
νηῶν ὠκυπόρων ἐπιβαινέμεν , αἵ θ’ ἁλὸς ἵπποι
ἀνδράσι γίγνονται, περόωσι δὲ πουλὺν ἐφ’ ὑγρήν.
ἦ ἵνα μηδ’ ὄνομ’ αὐτοῦ έν ἀνθρώποισι λίπηται;“ 710

τὴν δ’ ἠμείβετ’ ἔπειτα Μέδων πεπνυμένα εἰδώς·
,,οὐκ οἷδ’, ἦ τίς μιν θεὸς ὤρορεν, ἦε καὶ αὐτοῦ
θυμὸς ἐφωρμήθη ἴμεν ές Πύλον, ὄφρα πύθηται
πατρὸς ἑοῦ ἣ νόστον ἣ ὅν τινα πότμον έπέσπεν.“

ὦς ἄρα φωνήσας ἀπέβη κατὰ δῶμ’ Ὀδυσῆος. 715
τὴν δ’ ἄχος ἀμφεχύθη θυμοφθόρον, οὐδ’ ἄρ’ ἔτ’ ἔτλη
δίφρῳ ἐφέζεσθαι πολλῶν κατὰ οἷκον έόντων,
ἀλλ’ ἄρ’ ἐπ’ οὐδοῦ ἷζε πολυκμήτου θαλάμοιο
οἴκτρ’ ὀλοφυρομένη. περὶ δὲ δμωαὶ μινύριζον
πᾶσαι, ὅσαι κατὰ δώματ’ ἔσαν, νέαι ἠδὲ παλαιαί. ’120
τῇς δ’ ἀδινὸν γοόωσα μετηύδα Πηνελόπεια·

,,κλῦτε, φίλαι· πέρι γάρ μοι Ὀλύμπιος ἄλγε’ ἔδωκεν
έκ πασέων, ὅσσαι μοι ὁμοῦ τράφεν ἡδὲ γένοντο·
ἣ πρὶν μὲν πόσιν ,ἐσθλὸν ἀπώλεσα θυμολέοντα,
παντοίῃς ἀρετῇσι κεκασμένον έν Δαναοῖσιν 725
[έσθλόν, τοῦ κλέος εὐρὺ καθ’ Ἑλλάδα καὶ μέσον Ἄργος] ·
νῦν αὖ παῖδ’ ἀγαπητὸν ἀνηρείψαντο θύελλαι
ἀκλέα έκ μεγάρων, οὐδ’ ὁρμηθέντος ἄκουσα.
σχέτλιαι, οὐδ’ ὑμεῖς περ ἐνὶ φρεσὶ θέσθε ἑκάστη

