ΟΔΤΣΣΕΙΑΣ VIII. 115

νεῖκος Ὀδυσσῆος καὶ Πηλεΐδεω Ἀχιλῆος, 75

ὥς ποτε δηρίσαντο θεῶν ἐν δαιτὶ θαλείῃ

ἐκπάγλοις ἐπέεσσιν, ἅναξ δ’ ἀνδρῶν Ἀγαμέμνων

χαῖρε νόφ, ὅ τ’ ἄριστοι Ἀχαιῶν δηριόωντο.

ὧς γάρ οἱ χρείων μυθήσατο Φοῖβος Ἀπόλλων

Πυθοῖ ἐν ἠγαθέῃ, ὅθ’ ὑπέρβη λάινον οὐδὸν 80

χρησόμενος· τότε γάρ ῥα κυλίνδετο πήματος ἀρχὴ

Τρωσί τε καὶ Δαναοῖσι Διὸς μεγάλου διὰ βουλάς.
ταῦτ’ ἄρ’ ἀοιδὸς ἄειδε περικλυτός· αὐτὰρ Ὀδυσσεὺς

πορφύρεον μέγα φᾶρος ἑλὼν χερσὶ στιβαρῇσιν

κὰκ κεφαλῆς εἴρυσσε, κάλυψε δὲ καλὰ πρόσωπα· 85

αἴδετο γὰρ Φαίηκας ὑπ’ ὀφρύσι δάκρυα λείβων.

ἦ τοι ὅτε λήξειεν ἀείδων θεῖος ἀοιδός,

δάκρυ ὀμορξάμενος κεφαλῆς ἄπο φᾶρος ἕλεσκεν

καὶ δέπας ἀμφικύπελλον ἑλὼν σπείσασκε θεοῖσιν·

αὐτὰρ ὅτ’ ἂψ ἄρχοιτο καὶ ὀτρύνειαν ἀείδειν 90

Φαιήκων οί ἄριστοι, ἐπεὶ τέρποντ’ ἐπέεσσιν,

ἄψ Ὀδυσεὺς κατὰ κρᾶτα καλυψάμενος γοάασκεν.

ἔνθ’ ἄλλους μὲν πάντας ἐλάνθανε δάκρυα λείβων,

’Λλκίνοος δέ μιν οἶος ἐπεφράσατ’ ἡδὲ νόησεν

ἥμενος ἄγχ’ αὐτοῦ, βαρὺ δὲ στενάχοντος ἄκουσεν. 95

αἶψα δὲ Φαιήκεσσι φιληρέτμοισι μετηύδα·

,,κέκλυτε, Φαιήκων ἡγήτορες ἠδὲ μέδοντες.

ἤδη μὲν δαιτὸς κεκορήμεθα θυμὸν ἐίσης

φόρμιγγός θ’, ἣ δαιτὶ συνήορός ἐστι θαλείῃ·

νῦν δ’ ἐξέλθωμεν καὶ ἀέθλων πειρηθῶμεν 100

πάντων, ὥς χ’ ὁ ξεῖνος ἐνίσπῃ οἷσι φίλοισιν

οἴκαδε νοστήσας, ὅσσον περιγιγνόμεθ’ ἄλλων

πύξ τε παλαιμοσύνῃ τε καὶ ἅλμασιν ἡδὲ πόδεσσιν.“
ὥς ἄρα φωνήσας ἡγήσατο, τοὶ δ’ ἅμ’ ἕποντο.

κὰδ δ’ ἐκ πασσαλόφι κρέμασεν φόρμιγγα λίγειαν, 105
g «ι

