οΔΤΣΣΕΙΑΣ VIL 101

ΟΔΤΣΣΕΙΑΣ Η.

 

Ὀδυσσέως εἴσοδος πρὸς Ἀλκίνουν.

Ὦς ὁ μὲν ἔνθ’ ἠρᾶτο πολύτλας δῖος Ὀδυσσεύς,
κούρην δὲ προτὶ ἄστυ φέρεν μένος ἡμιόνοιιν.
ἡ δ’ ὅτε δὴ οὗ πατρὸς ἀγακλυτὰ δώμαθ’ ἵκανεν ,
στῆσεν ἄρ’ ἐν προθύροισι, κασίγνητοι δέ μιν· ἀμφὶς
ἵσταντ’ ἀθανάτοις ἐναλίγκιοι, οἵ ῤ’ ὑπ’ ἀπήνης 5
ἡμιόνους ἔλυον ἐσθῆτά τε ἔσφερον εἴσω.
αὐτὴ δ’ ἐς θάλαμον ε”ὸν ἤιε· δαῖε δέ oc πῦρ
γρῆυς Ἀπειραίη θαλαμηπόλος Εὐρυμέδουσα,
τήν ποτ’ Ἀπείρηθεν νέες ἤγαγον ἀμφιέλισσαι·
. Ἀλκινόῳ δ’ αὐτὴν γέρας ἔξελον, οὕνεκα πᾶσιν 10
Φαιήκεσσιν ἄνασσε, θεοῦ δ’ ὣς δῆμος ἄκουεν·
ἢ τρέφε Ναυσικάαν λευκώλενον ἐν μεγάροισιν.
ἥ οἷ πῦρ ἀνέκαιε καὶ είσω δόρπον ἑκόσμειν.

καὶ τότ’ Ὀδυσσεὺς ὦρτο πόλινδ’ ἴμεν · ἀμφὶ δ’

Ἀθήνη

πολλὴν ἠέρα χεῦε φίλα φρονέουσ’ Ὀδυσῆι, 15
μή τις Φαιήκων μεγαθύμων ἀντιβολήσας ”
κερτομέοι τ’ ἐπέεσσι καὶ ἐξερέοιθ’, ὅτις εἴη.
ἀλλ’ ὅτε δὴ ἄρ’ ἔμελλε πόλιν δύσεσθαι ἐραννήν,
ἔνθα οί ἀντεβόλησε θεά, γλαυκῶπις Ἀθήνη,
παρθενικῇ ἐικυῖα νεήνιδι κάλπιν ἐχούσῃ· 20
στῆ δὲ πρόσθ’ αὐτοῦ, ὁ δ’ ἀνείρετο δῖος Ὀδυσσεύς·
,,ὦ τέκος, οὐκ ἄν μοι δόμον ἀνέρος ἡγήσαιο
Ἀλκινόου, ὃς τοῖσδε μετ’ ἀνθρώποισι ἀνάσσει;
καὶ γὰρ ἐγὼ ξεῖνος ταλαπείριος ἐνθάδ’ ίκάνω
τηλόθεν ἐξ ἀπίης γαίης· τῷ οὕ τινα οἶδα 26

