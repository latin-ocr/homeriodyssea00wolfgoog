118 οΔΥΣΣΕΙΑΣ Θ.

οὕτως οὐ πάντεσσι θεοὶ χαρίεντα διδοῦσιν

ἀνδράσιν, οὔτε φυὴν οὔτ’ ἂρ φρένας οὔτ’ ἀγορητύν.

ἄλλος μὲν γάρ τ’ εἶδος ἀκιδνότερος πέλει ἀνήρ,

ἀλλὰ θεὸς μορφὴν ἔπεσι στέφει, οἱ δέ τ’ ές αὐτὸν 170

τερπόμενοι λεύσσουσιν· ὁ δ’ ἀσφαλέως ἀγορεύει

αἰδοῖ μειλιχίῃ, μετὰ δὲ πρέπει ἀγρομένοισιν,

ἐρχόμενον δ’ ἀνὰ ἄστυ θεὸν ὣς εἰσορόωσιν.

ἄλλος δ’ αὖ εἶδος μὲν ἀλίγκιος ἀθανάτοισιν,

ἀλλ’ οὔ οί χάρις ἀμφὶ περιστέφεται ἐπέεσσιν, 175

ὡς καὶ σοὶ εἶδος μὲν ἀριπρεπές, οὐδέ κεν ἄλλως

οὐδὲ θεὸς τεύξειε, νόον δ’ ἀποφώλιός έσσι.

ὤρινάς μοι θυμὸν ἐνὶ στήθεσσι φίλοισιν

εἰπὼν οὐ κατὰ κόσμον. ἐγὼ δ’ οὐ νῆις ἀέθλων,

ὡς σύ γε μυθεῖαι, ἀλλ’ έν πρώτοισιν ὀίω, 180

ἔμμεναι, ὄφρ’ ἥβῃ τε πεποίθεα χερσί τ’ ἐμῇσιν.

νῦν δ’ ἔχομαι κακότητι καὶ ἄλγεσι· πολλὰ γὰρ ἔτλην

ἀνδρῶν τε πτολέμους ἀλεγεινά τε κύματα πείρων.

ἀλλὰ καὶ ὧς, κακὰ πολλὰ παθών, πειρήσομ’ ἀέθλων·

θυμοδακὴς γὰρ μῦθος, ἐπώτρυνας δέ με είπών.“ 185
ἦ ῥα καὶ αὐτῷ φάρει ἀναΐξας λάβε δίσκον

μείζονα καὶ πάχετον, στιβαρώτερον οὐκ ὀλίγον περ

ἢ οἴφ Φαίηκες ἐδίσκεον ἀλλήλοισιν.

τόν ῥα περιστρέψας ἧκε στιβαρῆς ἀπὸ χειρός,

βόμβησεν δὲ λίθος· κατὰ δ’ ἔπτηξαν ποτὶ γαίῃ 190

Φαίηκες δολιχήρετμοι, ναυσίκλυτοι ἄνδρες,

λᾶος ὑπὸ ῥιπῆς. ὁ δ’ ὑπέρπτατο σήματα πάντων

ῥίμφα θέων ἀπὸ χειρός. ἔθηκε δὲ τέρματ’ Ἀθήνη

ἀνδρὶ δέμας ἐικυῖα , ἔπος τ’ ἔφατ’ ἔκ τ’ ὀνόμαζεν·

,,καί κ’ ἀλαός τοι, ξεῖνε , διακρίνειε τὸ σῆμα 195

ἀμφαφόων, έπεὶ οὔ τι μεμιγμένον ἐστὶν ὁμίλῳ,

ἀλλὰ πολὺ πρῶτον. σὺ δὲ θάρσει τόνδε γ’ ἄεθλον·

