οΔΤΣΣΕΙΑΣ 1. 7

ἠὲ νέον μεθέπεις ἦ καὶ πατρώιος ἐσσὶ 176

ξεῖνος, ἐπεὶ πολλοὶ ἴσαν ἀνέρες ἡμέτερον δῶ

ἄλλοι, ἐπεὶ καὶ κεῖνος ἐπίστροφος ἦν ἀνθρώπων.“
τὸν δ’ αὖτε προσέειπε θεά, γλαυκῶπις Ἀθήνη·

»τοιγὰρ ἐγώ τοι ταῦτα μάλ’ ἀτρεκέως ἀγορεύσω.

Μέντης Ἀγχιάλοιο δαΐφρονος εὔχομαι εἶναι 180

υἱός, ἀτὰρ Ταφίοισι φιληρέτμοισιν ἀνάσσω.

νῦν δ’ ὧδε ξὺν νηὶ κατήλυθον ἠδ’ ἑτάροισιν

πλέων ἐπὶ οἴνοπα πόντον ἐπ’ ἀλλοθρόους ἀνθρώπους,

ές Τεμέσην μετὰ χαλκόν, ἄγω δ’ αἴθωνα σίδηρον.

νηῦς δέ μοι ἥδ’ ἕστηκεν ἐπ’ ἀγροῦ νόσφι πόληος, 185

ἐν λιμένι Ῥείθρῳ ὑπὸ Νηίῳ ὑλήεντι.

ξεῖνοι δ’ ἀλλήλων πατρώιοι εὐχόμεθ’ εἶναι

ἐξ ἀρχῆς, εἴ πέρ τε γέροντ’ εἴρηαι ἐπελθὼν

Λαέρτην ἥρωα, τὸν οὐκέτι φασὶ πόλινδε

ἔρχεσθ’, ἀλλ’ ἀπάνευθεν ἐπ’ ἀγροῦ πήματα πάσχειν 190

γρηὶ σὺν ἀμφιπόλῳ, ἥ οἴ βρῶσίν τε πόσιν τε

παρτιθεῖ, εὖτ’ ἅν μιν κάματος κατὰ γυῖα λάβῃσιν

ἑρπύζοντ’ ἀνὰ γουνὸν ἀλωῆς οἰνοπέδοιο.

νῦν δ’ ἦλθον· δὴ γάρ μιν ἔφαντ’ ἐπιδήμιον εἶναι,

σὸν πατέρ’ · ἀλλά νυτόν γε θεοὶ βλάπτουσι κελεύθου· 195

οὐ γάρ πω τέθνηκεν ἐπὶ χθονὶ δῖος Ὀδυσσεύςῖ

ἀλλ’ ἔτι που ζωὸς, κατερύκεται εὐρέι πόντῳ

νήσῳ έν ἀμφιρύτῃ, χαλεποὶ δέ μιν ἄνδρες ἔχουσιν

ἄγριοι, οἵ που κεῖνον ἑρυκανόωσ’ ἀέκοντα.

αὐτὰρ νῦν τοι ἐγὼ μαντεύσομαι, ὡς ἑνὶ θυμςδ 200

ἀθάνατοι βάλλουσι καὶ ὡς τελέεσθαι ὀίω,

οὔτε τι μάντις ἐὼν οὔτ’ οἰωνῶν σάφα εἰδώς.

οὔ τοι ἔτι δηρόν γε φίλης ἀπὸ πατρίδος αἴης

ἔσσεται, οὐδ’ εἴ πέρ τε σιδήρεα δέσματ’ ἔχῃσιν·

φράσσεται, ὥς κε νέηται, ἐπεὶ πολυμήχανός ἐστιν. 2οὸ

