ΟΔΤΣΣΕΙΑΣ VI. 99

ἀλλ’ ἱστοὶ καὶ ἐρετμὰ νεῶν καὶ νῆες ἐῖσαι,

’ᾖσιν ἀγαλλόμενοι πολιὴν περόωσι θάλασσαν.

τῶν ἀλεείνω φῆμιν ἀδευκέα, μή τις ὀπίσσω

μωμεύῃ · μάλα δ’ εἰσὶν ὑπερφίαλοι κατὰ δῆμον·

καί νύ τις ὧδ’ εἴπῃσι κακώτερος ἀντιβολήσας· 275
(τίς δ’ ὅδε Ναυσικάᾳ ἕπεται καλός τε μέγας τε
&alvom ποῦ δέ μιν εὗρες πόσις νύ oc ἔσσεται αὐτῇ.
ἦ τινά που πλαγχθέντα κομίσσατο ἧς ἀπὸ νηὸς
ἀνδρῶν τηλεδαπῶν, ἐπεὶ οὔ τινες ἐγγύθεν εἰσίν·

ἥ τίς οἱ εὐξαμένῃ πολυάρητος θεὸς ἦλθεν 280
οὐρανόθεν καταβάς, ἕξει δέ μιν ἤματα πάντα.
βέλτερον, εί καύτή περ ἐποιχομένη πόσιν εὗρεν
ἄλλοθεν· ἦ γὰρ τούσδε γ’ ἀτιμάζει κατὰ δῆμον
Φαίηκας, τοί μιν μνῶνται πολέες τε καὶ ἐσθλοί.’

ὧς ἐρέουσιν, ἐμοὶ δέ κ’ ὀνείδεα ταῦτα γένοιτο. 285
καὶ δ’ ἄλλῃ νεμεσῶ, ἤ τις τοιαῦτά γε ῥέζοι,

ἥ τ’ ἀέκητι φίλων, πατρὸς καὶ μητρὸς ἐόντων,,
ἀνδράσι μίσχηῃζι, πρίν γ’ ἀμφάδιον γάμον ἐλθεῖν.
ξεῖνε, σὺ δ’ ὦκ ἐμέθεν ξυνίει ἔπος, ὄφρα τάχιστα
πομπῆς ,καὶ νόστοιο τύχῃς παρὰ πατρὸς ἐμοῖο. 290
δήεις ἀγλαὸν ἄλσος Ἀθήνης ἄγχι κελεύθου

αἰγείρων· ἐν δὲ κρήνη νάει, ἀμφὶ δὲ λειμών·

ἔνθα δὲ πατρὸς ἐμοῦ τέμενος τεθαλυῖά τ’ ἀλωή,
τόσσον ἀπὸ πτόλιος, ὅσσον τε γέγωνε βοήσας.

ἔνθα καθεζόμενος μεῖναι χρόνον, εἰς ὅ κεν ἡμεῖς 295 ‘

ἄστυδε ἔλθωμεν καὶ ἱκώμεθα δώματα πατρός.
αὐτὰρ ἐπὴν ἡμέας ἔλπῃ ποτὶ δώματ’ ἀφῖχθαι,
καὶ τότε Φαιήκων ἴμεν ἐς πόλιν ἠδ’ ἐρέεσθαι
δώματα πατρὸς ἐμοῦ μεγαλήτορος Ἀλκινόοιο.
ῥεῖα δ’ ἀρίγνωτ’ ἐστί, καὶ ἂν πάις ἡγήσαιτο 300

νήπιος· οὐ μὲν γάρ τι ἐοικότα τοῖσι τέτυκται
7 ³8

