92 οΔΤΣΣΕΙΑΣ z,

ἐρχομένῳ ξύμβλητο μετὰ κλειτοὺς βασιλῆας

ἐς βουλήν, ἵνα μιν κάλεον Φαίηκες ἀγαυοί. 55

ἡ δὲ μάλ’ ἄγχι στᾶσα φίλον πατέρα προσέειπεν·

,,πάππα φίλ’, οὐκ ἄν δή μοι ἐφοπλίσσειας ἀπήνην

ὑψηλὴν ἐύκυκλον, ἵνα κλυτὰ εἵματ’ ἄγωμαι

ἐς ποταμὸν πλυνέουσα, τά μοι ῥερυπωμένα κεῖται;

καὶ δὲ σοὶ αὐτῷ ἔοικε μετὰ πρώτοισιν ἐόντα 60

βουλὰς βουλεύειν καθαρὰ χροῒ εἵματ’ ἔχοντα.

πέντε δέ τοι φίλοι υἷες ἐνὶ μεγάροις γεγάασιν,

οί δύ’ ὀπυίοντες, τρεῖς δ’ ἠίθεοι θαλέθοντες·

οί δ’ αἰεὶ ἐθέλουσι νεόπλυτα εἵματ’ ἔχοντες

ἐς χορὸν ἔρχεσθαι· τὰ δ’ ἐμῇ φρενὶ πάντα μέμηλεν.“ 65
ὥς ἔφατ’· αἴδετο γὰρ θαλερὸν γάμον ἐξονομῆναι

πατρὶ φίλῳ. ὁ δὲ πάντα νόει καὶ ἀμείβετο μύθῳ·

»οὔτε τοι ἡμιόνων φθονέω, τέκος, οὔτε τευ ἄλλου.

ἔρχευ, ἀτάρ τοι δμῶες ἐφοπλίσσουσιν ἀπήνην

ὑψηλὴν ἐύκυκλον , ὑπερτερίῃ ἀραρυῖαν.“ -70
ὧς εἰπὼν δμώεσσιν ἐκέκλετο, τοὶ δὲ πίθοντο.

οί μὲν ἄρ’ ἐκτὸς ἄμαξαν ἐύτροχον ἡμιονείην

ὥπλεον, ἡμιόνους θ’ ὕπαγον ζεῦξάν θ’ ὑπ’ ἀπήνῃ·

κούρη δ’ ἐκ θαλάμοιο φέρεν ἐσθῆτα φαεινήν.

καὶ τὴν μὲν κατέθηκεν ἐυξέστῳ ἐπ’ ἀπήνῃ, 75

μήτηρ δ’ ἐν κίστῃ ἐτίθει μενοεικέ’ ἐδωδὴν

παντοίην, έν δ’ ὄψα τίθει, ἐν δ’ οἶνον ἔχευεν

ἀσκῷ έν αἰγείῳ· κούρη δ’ ἐπεβήσετ’ ἀπήνης.

δῶκεν δὲ χρυσέῃ ἐν ληκύθῳ ὑγρὸν ἔλαιον, “

εἵως χυτλώσαιτο σὺν ἀμφιπόλοισι γυναιξίν. 80

ἡ δ’ ἔλαβεν μάστιγα καὶ ἡνία σιγαλόεντα,

μάστιξεν δ’ ἐλάαν· καναχὴ δ’ ἦν ἡμιόνοιιν.

αί δ’ ἄμοτον τανύοντο, φέρον δ’ ἐσθῆτα καὶ αὐτήν,

οὐκ οἴην, ἄμα τῇ γε καὶ ἀμφίπολοι κίον ἄλλαι.

