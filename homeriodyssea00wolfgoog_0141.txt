οΔΤΣΣΕῙΑΣ vm. 113

ὃς νέον Ἀλκινόοιο δαΐφρονος ἵκετο δῶμα
πόντον ἐπιπλαγχθείς, δέμας ἀθανάτοισιν ὁμοῖος.“

ὧς εἰποῦσ’ ὤτρυνε μένος καὶ θυμὸν ἑκάστου. 15
καρπαλίμως δ’ ἔμπληντο βροτῶν ἀγοραί τε καὶ ἕδραι
ἀγρομένων· πολλοὶ δ’ ἄρ’ ἐθηήσαντο ἰδόντες
υίὸν Λαέρταο δαΐφρονα· τῷ δ’ ἄρ’ Ἀθήνη
θεσπεσίην κατέχευε χάριν κεφαλῇ τε καὶ ώμοις
καί μιν μακρότερον καὶ πάσσονα θῆκεν ἰδέσθαι, 20
ὥς κεν Φαιήκεσσι φίλος πάντεσσι γένοιτο
δεινός τ’ αἰδοῖός τε καὶ ἐκτελέσειεν ἀέθλους
πολλούς, τοὺς Φαίηκες ἐπειρήσαντ’ Ὀδυσῆος.
αὐτὰρ ἐπεί ῤ’ ἤγερθεν ὁμηγερέες τε γένοντο,
τοῖσιν δ’ Ἀλκίνοος ἀγορήσατο καὶ μετέειπεν· 25
,,κέκλυτε, Φαιήκων ἡγήτορες ἡδὲ μέδοντες,
ὄφρ’ εἴπω, τά με θυμὸς ἐνὶ στήθεσσι κελεύει.
ξεῖνος ὅδ’, οὐκ οἶδ’ ὅς τις, ἀλώμενος ’ἵκετ’ ἐμὸν δῶ,
ἠὲ πρὸς ἠοίων ἦ ἑσπερίων ἀνθρώπων·
πομπὴν δ’ ὀτρύνει, καὶ λίσσεται ἔμπεδον εἶναι. 30
ἡμεῖς δ’, ὡς τὸ πάρος περ, ἐποτρυνώμεθα πομπήν.
οὐδὲ γὰρ οὐδέ τις ἄλλος, ὅτις κ’ ἐμὰ δώμαθ’ ἵκηται,
ἐνθάδ’ ὀδυρόμενος δηρὸν μένει εἵνεκα πομπῆς.
ἀλλ’ άγε νῆα μέλαιναν ἐρύσσομεν εἰς ἅλα δῖαν
πρωτόπλοον, κούρω δὲ δύω καὶ πεντήκοντα 35
κρινάσθων κατὰ δῆμον, ὅσοι πάρος εἰσὶν ἄριστοι.
δησάμενοι δ’ ἐὺ πάντες ἐπὶ κληῖσιν ἐρετμὰ
ἔκβητ’ · αὐτὰρ ἔπειτα θοὴν ἀλεγύνετε δαῖτα
ἡμετερόνδ’ ἐλθόντες· ἐγὼ δ’ ἐὺ πᾶσι παρέξω.
κούροισιν μὲν ταῦτ’ ἐπιτέλλομαι · αὐτὰρ οί ἄλλοι 4ο
σκηπτοῦχοι βασιλῆες ἐμὰ πρὸς δώματα καλὰ
ἔρχεσθ’, ὄφρα ξεῖνον ένὶ μεγάροισι φιλέωμεν,
μηδέ τις ἀρνείσθω. καλέσασθε δὲ θεῖον ἀοιδὸν

Romam Onvssua. Ι. 8

 

