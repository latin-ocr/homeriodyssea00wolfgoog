94 οΔΤΣΣΕΙΑΣ Ζ.

ἀμφιπόλου μὲν ἅμαρτε, βαθείῃ δ’ ἔμβαλε δίνῃ·
αί δ’ ἐπὶ μακρὸν ἄυσαν· ὁ δ’ ἔγρετο δῖος Ὀδυσσεύς,
ἑζόμενος δ’ ὥρμαινε κατὰ φρένα καὶ κατὰ θυμόν·
,,ὥ μοι ἐγώ, τέων αὖτε βροτῶν ἐς γαῖαν ίκάνω;
ἦ ῤ’ οἵ γ’ ὑβρισταί τε καὶ ἄγριοι οὐδὲ δίκαιοι, 120
ἦε φιλόξεινοι καί σφιν νόος ἐστὶ θεουδής;
ὥς τέ με κουράων ἀμφήλυθε θῆλυς ἀυτή·
[νυμφάων, αἳ ἔχουσ’ ὀρέων αἰπεινὰ κάρηνα ·
καὶ πηγὰς ποταμῶν καὶ πίσεα ποιήεντα.]
ἦ νύ που ἀνθρώπων είμὶ σχεδὸν αὐδηέντων. 125
ἀλλ’ ἄγ’ ἐγὼν αὐτὸς πειρήσομαι ἠδὲ ἴδωμαι.“

ὥς εἰπὼν θάμνων ὑπεδύσετο δῖος Ὀδυσσεύς,
ἐκ πυκινῆς δ’ ὕλης πτόρθον κλάσε χειρὶ παχείῃ
φύλλων, ὡς ῥύσαιτο περὶ χροῒ μήδεα φωτός.
βῆ δ’ ἴμεν ὥς τε λέων ὀρεσίτροφος ἀλκὶ πεπονθώς, 130
ὅς τ’ εἷσ’ ὑόμενος καὶ ἀήμενος, ἐν δέ οί ὄσσε
δαίεται· αὐτὰρ ὁ βουσὶ μετέρχεται ἢ ὀίεσσιν
ἠὲ μετ’ ἀγροτέρας ἐλάφους· κέλεται δέ ἑ γαστὴρ
μήλων πειρήσοντα καὶ ἐς πυκινὸν δόμον ἐλθεῖν·
ὧς Ὀδυσεὺς κούρῃσιν ἐυπλοκάμοισιν ἔμελλεν 135
μίξεσθαι γυμνός περ ἐών· χρειὼ γὰρ ἵκανεν.
,σμερδαλέος δ’ αὐτῇσι φάνη κεκακωμένος ἅλμῃ,
. τρέσσαν δ’ ἄλλυδις άλλη ἐπ’ ἠιόνας προυχούσας.
οἴη δ’ Ἀλκινόου θυγάτηρ· μένε· τῇ γὰρ Ἀθήνη
θάρσος ἐνὶ φρεσὶ θῆκε καὶ ἐκ δέος εἵλετο γυίων. 140
στῆ δ’ ἄντα σχομένη· ὁ δὲ μερμήριξεν Ὀδυσσεύς,
ἢ γούνων λίσσοιτο λαβὼν ἐυώπιδα κούρην,
ἦ αὔτως ἐπέεσσιν ἀποσταδὰ μειλιχίοισιν
λίσσοιτ’, εί δείξειε πόλιν καὶ εἵματα δοίη.·
ὧς ἄρα οῖ φρονέοντι δοάσσατο κέρδιον εἶναι, 145
λίσσεσθαι ἐπέεσσιν ἀποσταδὰ μειλιχίοισιν,

