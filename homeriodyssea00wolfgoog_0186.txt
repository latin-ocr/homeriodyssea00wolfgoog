158 οΔΤΣΣΕῙΑΣ Κ.

ῥάβδῳ πεπληγυῖα κατὰ συφεοῖσιν έέργνυ.

οἰ δὲ συῶν μὲν ἔχον κεφαλὰς φωνήν τε τρίχας τε

καὶ δέμας, αὐτὰρ νοῦς ἧν ἔμπεδος, ὡς τὸ πάρος περ,
ὧς οἱ μὲν κλαίοντες ἐέρχατο, τοῖσι δὲ Κίρκη 241

πάρ ῥ’ ἄκυλον βάλανόν τε βάλεν καρπόν τε κρανείης

ἔδμεναι, οἷα σύες χαμαιευνάδες αἰὲν ἔδουσιν·

Εὐρύλοχος δ’ αἶψ’ ἦλθε θοὴν ἐπὶ νῆα μέλαιναν

ἀγγελίην ἑτάρων ἐρέων καὶ ἀδευκέα πότμον. 245

οὐδέ τι ἐκφάσθαι δύνατο ἔπος ἱέμενός περ,

κῆρ ἄχει· μεγάλῳ βεβολημένος· έν δέ οἰ ὄσσε

δακρυόφιν πίμπλαντο, γόον δ’ ὠίετο θυμός.

ἀλλ’ ὅτε δή μιν πάντες ἀγασσάμεθ’ ἐξερέοντες,

καὶ τότε τῶν ἄλλων ἑτάρων κατέλεξεν ὄλεθρον· 250

,ᾔομεν, ὡς ἐκέλευες, ἀνὰ δρυμά, φαίδιμ’ Ὀδυσσεῦ·

εὕρομεν έν βήσσῃσι τετυγμένα δώματα καλὰ

[ξεστοῖσιν λάεσσι, περισκέπτῳ ἐνὶ χώρφ].

ἔνθα δέ τις μέγαν ἰστὸν ἐποιχομένη λίγ’ ἄειδεν

ἢ θεὸς ἠὲ γυνή· τοὶ δὲ φθέγγοντο καλεῦντες· 255

ἡ δ’ αἶψ’ ἐξελθοῦσα θύρας ὤιξε φαεινὰς

καὶ κάλει· οἱ δ’ ἅμα πάντες ἀιδρείῃσιν ἕποντο·

αὐτὰρ ἐγὼν ὑπέμεινα, ὀισάμενος δόλον εἶναι.

οἰ δ’ ἅμ’ ἀιστώθησαν ἀολλέες , οὐδέ τις αὐτῶν

ἐξεφάνη· δηρὸν δὲ καθήμενος ἐσκοπίαζονὲ 260
ὧς ἔφατ’, αὐτὰρ ἐγὼ περὶ μὲν ξίφος ἀργυρόηλον

ὤμοιιν βαλόμην, μέγα χάλκεον, ἀμφὶ δὲ τόξα·

τὸν δ’ ἂψ ἠνώγεα αὐτὴν ὁδὸν ἡγήσασθαι.

αὐτὰρ ὅ γ’ ἀμφοτέρῃσι λαβὼν ἐλλίσσετο γούνων

[καί μ’ ὀλοφυρόμενος ἔπεα πτερόεντα προσηύδα]· 265

,μή μ’ ἄγε κεϊσ’ ἀέκοντα, διοτρεφές, ἀλλὰ λίπ’ αὐτοῦ·

οἶδα γάρ, ὡς οὔτ’ αὐτὸς ἐλεύσεαι οὔτε τιν’ ἄλλον -

ἄξεις σῶν ἑτάρων. ἀλλὰ ξὺν τοίσδεσι θᾶσσον

