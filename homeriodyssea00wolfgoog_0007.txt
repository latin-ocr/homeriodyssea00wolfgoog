Praefatio,

 

Novam hanc carminum Homericorum editionem qui
comparaverit cum quarta Dindorfiana, is haud paucas
mutatas esse inveniet et lectiones et scripturae. Quod
ut propterea molestum videbitur, quia editio in scholis
maxime usurpatur, ita necessario factum esse ea ipsa re

intelligetur, quod editio inde ab anno MDCCCLVI re-
cognita non erat. Itaque cum recognoscendi curam

suscepissem, id mihi propositum esse putavi, ut quae ,

et recentiorum editorum curis emendata et ceterorum
virorum doctorum studiis Homericis inventa erant, dili-
genter adhiberem. Atque in lectionibus quidem con-
stituendis a Dindorfio recedere non dubitavi, ubicumque
vel sententia vel librorum ceterorumque testimoniorum
auctoritate aliae magis commendari visae sunt. In scri·
ptura emendanda fere secutus sum Bekkerum: qui quas
editionibus suis constituit leges , ut et ad indolem atque
originem sermonis Homerici et ad artis metricae rationem
optime accommodatae esse videntur, ita recentioribus edi-
toribus sere omnes probatae sunt. Ita cum constitui
textum et emendatiorem neque a ceteris editionibus in
scholarum usum destinatis multum recedentem, id effe·
cisse mihi videor, quod maxime fuit petendum. Inter-
punctionem moneo ad discipulorum usum accommodatam
esse3 quae si minus constans videbitur, eo quod mihi
propositum fuit, ut excusetur, futurum esse spere.

Addo singulis partibus tabulam, qua, quibus locis
hujus quintae editionis et quartae discrepent lectiones,
facile intelligatur.

G. Hentze.

C. seq!

