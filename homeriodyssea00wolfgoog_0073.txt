οΔΤΣΣΕῙΑΣ 111. 45

καῖε δ’ ἐπὶ σχίζης ὁ γέρων, ἐπὶ δ’ αἴθοπα οἶνον

λεῖβε· νέοι δὲ παρ’ αὐτὸν ἔχον πεμπώβολα χερσίν. 460

αὐτὰρ ἐπεὶ κατὰ μῆρα κάη καὶ σπλάγχνα πάσαντο ,

μίστυλλόν τ’ ἄρα τᾶλλα καὶ ἀμφ’ ὀβελοῖσιν ἔπειραν,

ὤπτων δ’ ἀκροπόρους ὀβελοὺς ἐν χερσὶν ἔχοντες.
τόφρα δὲ Τηλέμαχον λοῦσεν καλὴ Πολυκάστη,

Νέστορος ὁπλοτάτη θυγάτηρ Νηληιάδαο. 465

αὐτὰρ ἐπεὶ λοῦσέν τε καὶ ἔχρισεν λίπ’ ἐλαίῳ, ,

ἀμφὶ δέ μιν φᾶρος καλὸν βάλεν ἠδὲ χιτῶνα,

ἔκ ῥ’ ἀσαμίνθου βῆ δέμας ἀθανάτοισιν ὁμοῖος·

πὰρ δ’ ὅ γε Νέστορ’ ἰὼν κατ’ ἄρ’ ἕζετο, ποιμένα λαῶν.
οί δ’ ἐπεὶ ὤπτησαν κρέ’ ὑπέρτερα καὶ ἐρύσαντο, 4‘10

δαίνυνθ’ ἑζόμενοι· ἐπὶ δ’ ἀνέρες ἐσθλοὶ ὄροντο

οἶνον οἰνοχοεῦντες ἐνὶ χρυσέοις δεπάεσσιν.

αὐτὰρ ἐπεὶ πόσιος καὶ ἐδητύος ἐξ ἔρον ἕντο,

τοῖσι δὲ μύθων ἦρχε Γερήνιος ἱππότα Νέστωρ·

,,παῐδες ἐμοί, ἄγε Τηλεμάχῳ καλλίτριχας ’ἵππους 476

ζεύξαθ’ ὑφ’ ἅρματ’ ἄγοντες, ’ἵνα πρήσσῃσιν ὁδοῖο.“
ὥς ἔφαθ’, ot δ’ ἄρα τοῦ μάλα μὲν κλύον ἡδὲ πίθοντο,

καρπαλίμως δ’ ἔζευξαν ὑφ’ ἅρμασιν ὠκέας ἵππους.

ἐν δὲ γυνὴ ταμίη σῖτον καὶ οἶνον ἔθηκεν

ὄψα τε, οἷα ἔδουσι διοτρεφέες βασιλῆες. 480

ἂν δ’ ἄρα Τηλέμαχος περικαλλέα βήσετο δίφρον·

πὰρ δ’ ἄρα Νεστορίδης Πεισίστρατος ὄρχαμος ἀνδρῶν

ἐς δίφρον τ’ ἀνέβαινε καὶ ἡνία λάζετο χερσίν·

μάστιξεν δ’ ἐλάαν, τὼ δ’ οὐκ ἀέκοντε πετέσθην

ἐς πεδίον, λιπέτην δὲ Πύλου αἰπὺ πτολίεθρον. 485

οἰ δὲ πανημέριοι σεῖον ζυγὸν ἀμφὶς ἔχοντες.

δύσετό τ’ ἠέλιος σκιόωντό τε πᾶσαι ἀγυιαί,

ἐς Φηρὰς δ’ ἵκοντο Διοκλῆος ποτὶ δῶμα,

υίέος Ὀρτιλόχοιο, τὸν Ἀλφειὸς τέκε παῖδα.

