‘†=

66 ΟΔΤΣΣΕΙΑΣ Δ.

αἰγίβοτος, καὶ μᾶλλον ἐπήρατος ἱπποβότοιο.

οὐ γάρ τις νήσων ἱππήλατος οὐδ’ ἐυλείμων,

αἵ θ’ ἁλὶ κεκλίαται· Ἰθάκη δέ τε καὶ περὶ πασέων.“
ὧς φάτο, μείδησεν δὲ βοὴν ἀγαθὸς Μενέλαος,

χειρί τέ μιν κατέρεξεν ἔπος τ’ ἔφατ’ ἔκ τ’ ὀνόμαζεν· 610

,,αἴματός είς ἀγαθοῖο, φίλον τέκος, οἷ’ ἀγορεύεις·

τοιγὰρ ἐγώ τοι ταῦτα μεταστήσω · δύναμαι γάρ.

δώρων δ’, ὄσσ’ ἐν ἐμῷ οίκφ κειμήλια κεῖται,

δώσω, ὃ κάλλιστον καὶ τιμηέστατόν ἐστιν·

δώσω τοι κρητῆρα τετυγμένον· ἀργύρεος δὲ 615

ἔστιν ἄπας, χρυσῷ δ’ ἐπὶ χείλεα κεκράανται, ’

ἔργον δ’ Ἡφαίστοιο. πόρεν δέ ἑ Φαίδιμος ἥρως,

Σιδονίων βασιλεύς, ὅθ’ ἑὸς δόμος ἀμφεκάλυψεν

κεῖσέ με νοστήσαντα· τεῒν δ’ ἐθέλω τόδ’ ὀπάσσαι.“
ὧς οἰ μὲν τοιαῦτα πρὸς ἀλλήλους ἀγόρευον, 620

[δαιτυμόνες δ’ ἐς δώματ’ ἴσαν θείου βασιλῆος.

οί δ’- ἦγον μὲν μῆλα, φέρον δ’ ἐυήνορα οἶνον·

σῑτον δέ σφ’ ἄλοχοι καλλικρήδεμνοι ἔπεμπον·

ὧς οί μὲν περὶ δεῖπνον ἐνὶ μεγάροισι πένοντο.]

μνηστῆρες δὲ πάροιθεν Ὀδυσσῆος μεγάροιο 625

’ δίσκοισιν τέρποντο καὶ αἰγανέῃσιν ίέντες

ἐν τυκτῷ δαπέδῳ, ὅθι περ πάρος, ὕβριν ἔχοντες.

Ἀντίνοος δὲ καθῆστο καὶ Εὐρύμαχος θεοειδής,

ἀρχοὶ μνηστήρων, ἀρετῇ δ’ ἔσαν ἔξοχ’ ἄριστοι.

τοῖς δ’ υίὸς Φρονίοιο Νοήμων ἐγγύθεν ἐλθὼν 630

Ἀντίνοον μύθοισιν ἀνειρόμενος προσέειπεν·

,,Ἀντίνο’, ἦ ῥά τι ἴδμεν ἐνὶ φρεσίν, ἦε καὶ οὐκί,

ὁππότε Τηλέμαχος νεῖτ’ ἐκ Πύλου ἡμαθόεντοςς

νῆά μοι οἴχετ’ ἄγων, ἐμὲ δὲ χρεὼ γίγνεται αὐτῆς

Ἤλιδ’ ἐς εὐρύχορον διαβήμεναι, ἔνθα μοι ἵπποι 635

δώδεκα θήλειαι, ὑπὸ δ’ ἡμίονοι ταλαεργοὶ

