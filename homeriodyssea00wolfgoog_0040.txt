12 οΔΤΣΣΕΙΑΣ Α.

κλίμακα δ’ ὑψηλὴν κατεβήσετο οἷο δόμοιο, 330

οὐκ οἴη, ἅμα τῇ γε καὶ ἀμφίπολοι δύ’ ἕποντο.

ἡ δ’ ὅτε δὴ μνηστῆρας ἀφίκετο δῖα γυναικῶν,

στῆ ῥα παρὰ σταθμὸν τέγεος πύκα ποιητοῖο

ἄντα παρειάων σχομένη λιπαρὰ κρήδεμνα·

ἀμφίπολος δ’ ἄρα οἰ κεδνὴ ἑκάτερθε παρέστη. 335

δακρύσασα δ’ ἔπειτα προσηύδα θετον ἀοιδόν·

,,Φήμιε, πολλὰ γάρ ἄλλα βροτῶν θελκτήρια οἶδας,

ἔργ’ ἀνδρῶν τε θεῶν τε, τά τε κλείουσιν ἀοιδοί·

τῶν ἕν γέ σφιν ἄειδε παρήμενος, οἱ δὲ σιωπῆ

οἶνον πινόντων· ταύτης δ’ ἀποπαύε’ ἀοιδῆς 340

λυγρῆς, ἥ τέ μοι αἰὲν ἐνὶ στήθεσσι φίλον κῆρ

τείρει, ἐπεί με μάλιστα καθίκετο πένθος ἄλαστον.

τοίην γὰρ κεφαλὴν ποθέω μεμνημένη αἰεί,

[ἀνδρός, τοῦ κλέος εὐρὺ καθ’ Ἑλλάδαχκαὶ μέσον Ἅργος].“
τὴν δ’ αὖ Τηλέμαχος πεπνυμένος ἀντίον ηὔδα· 345

,,μῆτερ ἐμή, τί τ’ ἄρα φθονέεις ἐρίηρον ἀοιδὸν

τέρπειν, ὅππη οἱ νόος ὅρνυται; οὔ νύ τ’ ἀοιδοὶ

αἴτιοι, ἀλλά ποθι Ζεὺς αἴτιος, ὅς τε δίδωσιν

ἀνδράσιν ἀλφηστῇσιν, ὅπως ἐθέλῃσιν, ἑκάστω.

τούτῳ δ’ οὐ νέμεσις Δαναῶν κακὸν οἶτον ἀείδειν· 350

τὴν γὰρ ἀοιδὴν μᾶλλον έπικλείουσ’ ἄνθρωποι,

ἤ τις ἀκουόντεσσι νεωτάτη ἀμφιπέληται.

σοὶ δ’ ἐπιτολμάτω κραδίη καὶ θυμὸς ἀκούειν·

οὐ γάρ Ὀδυσσεὺς οἷος ἀπώλεσε νόστιμον ἦμαρ

ἐν Τροίῃ, πολλοὶ δὲ καὶ ἄλλοι φῶτες ὄλοντο. 355

[ἀλλ’ είς οἷκον ἰοῦσα τά σ’ αὐτῆς ἔργα κόμιζε,

ίστόν τ’ ἠλακάτην τε, καὶ ἀμφιπόλοισι κέλευε

ἔργον ἐποίχεσθαι· μῦθος δ’ ἄνδρεσσι μελήσει

πᾶσι, μάλιστα δ’ ἐμοί· τοῦ γὰρ κράτος ἔστ’ ἐνὶ οῐκφ.]“
ἡ μὲν θαμβήσασα πάλιν οἰκόνδε βεβήκειν· 360

