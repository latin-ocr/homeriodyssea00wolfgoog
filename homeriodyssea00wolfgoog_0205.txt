οΔΤΣΣΕΙΑΣ XI. 177

κυρτωθέν, κρύψεν δὲ θεὸν θνητήν τε γυναῖκα.

[λῦσε δὲ παρθενίην ζώνην, κατὰ δ’ ὕπνον ἔχευεν.] 245

αὐτὰρ ἐπεί ῤ’ ἐτέλεσσε θεὸς φιλοτήσια ἔργα,

ἐν τ’ ἄρα οἱ φῦ χειρί, ἔπος τ’ ἔφατ’ ἔκ τ’ ὀνόμαζεν·

,χατρε, γύναι, φιλότητι· περιπλομένου δ’ ἐνιαυτοῦ

τέξεις ἀγλαά τέκνα, ἐπεὶ οὐκ ἀποφώλιοι εὐναὶ

ἀθανάτων· σὺ δὲ τοὺς κομέειν ἀτιταλλέμεναί τε. 250

νῦν δ’ ἔρχευ πρὸς δῶμα καὶ ἴσχεο μηδ’ ὀνομήνῃς·

αὐτὰρ ἐγώ τοί είμι Ποσειδάων ἐνοσίχθωνέ

ὥς εἰπὼν ὑπὸ πόντον ἐδύσετο κυμαίνοντα.

ἡ δ’ ὑποκυσαμένη Πελίην τέκε καὶ Νηλῆα,

τὼ κρατερὼ θεράποντε Διὸς μεγάλοιο γενέσθην 255

ἀμφοτέρω· Πελίης μὲν ἐν εὐρυχόρῳ Ἰαωλκῷ

ναῖε πολύρρηνος, ὁ δ’ ἄρ’ ἐν Πύλφ ἠμαθόεντι.

τοὺς δ’ ἑτέρους Κρηθῆι τέκεν βασίλεια γυναικῶν,

Αἴσονά τ’ ἠδὲ Φέρητ’ Ἀμυθάονά θ’ ἱππιοχάρμην.
τὴν δὲ μετ’ Ἀντιόπην ίδον Ἀσωποῖο θύγατρα, 260Ι

ἣ δὴ καὶ Διὸς εὔχετ’ ἐν ἀγκοίνῃσιν ἰαῦσαι,

καί ῤ’ ἔτεκεν δύο παῖδ’, Ἀμφίονά τε Ζῆθόν τε,

οἳ πρῶτοι Θήβης ἕδος ἔκτισαν ἑπταπύλοιο,

πύργωσάν τ’, ἐπεὶ οὐ μὲν ἀπύργωτόν γε δύναντο

ναιέμεν εὐρύχορον Θήβην κρατερώ περ ἐόντε. 265
τὴν δὲ μετ’ Ἀλκμήνην ἴδον Ἀμφιτρύωνος ἄκοιτιν,

ἥ ῤ’ Ἡρακλῆα θρασυμέμνονα θυμολέοντα

γείνατ’ ἐν ἀγκοίνῃσι Διὸς μεγάλοιο μιγεῖσα·

καὶ Μεγάρην Κρείοντος ὑπερθύμοιο θύγατρα,

τὴν ἔχεν Ἀμφιτρύωνος υίὸς μένος αἰὲν ἀτειρής. 270
μητέρα τ’ Οἰδιπόδαο ἴδον, καλὴν Ἐπικάστην,

ἢ μέγα ἔργον ἔρεξεν ἀιδρείῃσι νόοιο

γημαμένη ᾧ υἷι· ὁ δ’ ὃν πατέρ’ ἐξεναρίξας

γῆμεν· ἄφαρ δ’ ἀνάπυστα θεοὶ θέσαν ἀνθρώποισιν.

Houmu Onnum. 1 12

