16 ΟΔΤΣΣΕΙΔΣ Β.

εἵματα ἑσσάμενος, περὶ δὲ ξίφος ὀξὺ θέτ’ ὤμω,
ποσσὶ δ’ ὑπὸ λιπαροῖσιν ἐδήσατο καλὰ πέδιλα,

βῆ δ’ ἴμεν ἐκ θαλάμοιο θεῷ ἐναλίγκιος ἄντην. 5
αἶψα δὲ κηρύκεσσι λιγυφθόγγοισι κέλευσεν

κηρύσσειν ἀγορήνδε κάρη κομόωντας Ἀχαιούς.

oc μὲν ἐκήρυσσον, τοὶ δ’ ἠγείροντο μάλ’ ὦκα.

αὐτὰρ ἐπεί ῥ’ ἤγερθεν ὁμηγερέες τε γένοντο,

βῆ ῥ’ ἴμεν εἰς ἀγορήν, παλάμῃ δ’ ἔχε χάλκεον ἔγχος,
οὐκ οἷος, ἅμα τῷ γε δύω κύνες ἀργοὶ ἕποντο. 11
θεσπεσίην δ’ ἄρα τῷ γε χάριν κατέχευεν Ἀθήνη·

τὸν δ’ ἄρα πάντες λαοὶ ἐπερχόμενον θηεῦντο.

ἕζετο δ’ ἐν πατρὸς θώκῳ, εἶξαν δὲ γέροντες.

τοῖσι δ’ ἔπειθ’ ἥρως Αἰγύπτιος ἦρχ’ ἀγορεύειν, 15
ὃς δὴ γήραι· κυφὸς ἔην καὶ μυρία ᾔδη.

καὶ γὰρ τοῦ φίλος υίὸς ἅμ’ ἀντιθέῳ Ὀδυσῆι

Ἴλιον εἰς ἐύπωλον ἔβη κοίλῃς ἐνὶ νηυσίν,

’Ἀντιφος αἰχμητής· τὸν δ’ ἄγριος ἔκτανε Κύκλωψ

έν σπῆι γλαφυρῷ, πύματον δ’ ὡπλίσσατο δόρπον. 20
τρεῖς δέ οἱ ἄλλοι ἔσαν, καὶ ὁ μὲν μνηστῆρσιν ὁμίλειν,
Εὐρύνομος, δύο δ’ αἰὲν ἔχον πατρώια ἔργα.

ἀλλ’ οὐδ’ ὧς τοῦ λήθετ’ ὀδυρόμενος καὶ ἀχεύων.
τοῦ ὅ γε δάκρυ χέων ἀγορήσατο καὶ μετέειπεν·
,,κέκλυτε δὴ νῦν μευ, Ἰθακήσιοι, ὅττι κεν εἴπω. 25
οὔτε ποθ’ ἡμετέρη ἀγορὴ γένετ’ οὔτε θόωκος,

ἐξ οὗ Ὀδυσσεὺς δῖος ἔβη κοίλῃς ἐνὶ νηυσίν.

νῦν δὲ τίς ὧδ’ ἤγειρε; τίνα χρειὼ τόσον ἵκει

ἠὲ νέων ἀνδρῶν ἢ οἳ προγενέστεροί εἰσιν;

ἦέ τιν’ ἀγγελίην στρατοῦ ἔκλυεν ἐρχομένοιο, 30·
ἥν χ’ ἡμῖν σάφα εἴποι, ὅτε πρότερός γε πύθοιτο;

ἦέ τι δήμιον ἄλλο πιφαύσκεται ἠδ’ ἀγορεύεις

ἐσθλός μοι δοκεῖ εἶναι, ὀνήμενος. εἴθε οἱ αὐτῷ

 

