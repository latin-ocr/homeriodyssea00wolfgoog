8 ΟΔΤΣΣΕῙΑΣ Α.

ἀλλ’ ἄγε μοι τόδε εἰπὲ καὶ ἀτρεκέως κατάλεξον,

εί δὴ ἐξ αὐτοῖο τόσος πάις είς Ὀδυσῆος.

αἰνῶς μὲν κεφαλήν τε καὶ ὄμματα καλὰ ἔοικας

κείνω , ἐπεὶ θαμὰ τοῖον ἐμισγόμεθ’ ἀλλήλοισιν,

πρίν γε τὸν ἐς Τροίην ἀναβήμεναι, ἔνθα περ ἄλλοι 210

Ἀργείων οἱ ἄριστοι ἔβαν κοίλῃς ἐνὶ νηυσίν·

ἐκ τοῦ δ’ οὔτ’ Ὀδυσῆα ἐγὼν ἴδον οὔτ’ ἔμ’ ἐκεῖνος.
τὴν δ’ αὖ Τηλέμαχος πεπνυμένος ἀντίον ηὔδα·

»τοιγὰρ ἐγώ τοι, ξεῖνε, μάλ’ ἀτρεκέως ἀγορεύσω.

μήτηρ μέν τέ μέ φησι τοῦ ἔμμεναι, αὐτὰρ ἐγώ γε 215

οὐκ οἷδ’· οὐ γάρ πώ τις ἑὸν γόνον αὐτὸς ἀνέγνω.

ὡς δὴ ἐγώ γ’ ὄφελον μάκαρός νύ τευ ἔμμεναι υίὸς

ἀνέρος, ὃν κτεάτεσσιν έοῖς ἔπι γῆρας ἔτετμεν.

νῦν δ’ , ὃς ἀποτμότατος γένετο θνητῶν ἀνθρώπων,

τοῦ μ’ ἔκ φασι γενέσθαι, ἐπεὶ σύ με τοῦτ’ ἐρεείνεις.“ 220
τὸν δ’ αὖτε προσέειπε ωθεά, γλαυκῶπις Ἀθήνη·

,,οὐ μέν τοι γενεήν γε θεοὶ νώνυμνον ὀπίσσω

θῆκαν, ἐπεὶ σέ γε τοῖον ἐγείνατο Πηνελόπεια.

ἀλλ’ ἄγε μοι τόδε εἰπὲ καὶ ἀτρεκέως κατάλεξον·

τίς δαίς, τίς δὲ ὅμιλος ὅδ’ ἔπλετο; τίπτε δέ σε χρεώ; 226

εἰλαπίνη ἦε γάμος; ἐπεὶ οὐκ ἔρανος τάδε γ’ ἐστίν.

ὥς τέ μοι ὑβρίζοντες ὑπερφιάλως δοκέουσιν

δαίνυσθαι κατὰ δῶμα· νεμεσσήσαιτό κεν ἀνὴρ

αἴσχεα πόλλ’ ὁρόων, ὅς τις πινυτός γε μετέλθοι.“
τὴν δ’ αὖ Τηλέμαχος πεπνυμένος ἀντίον ηὔδα· 230

»ξεῖν’ , ἐπεὶ ἂρ δὴ ταῦτά μ’ ἀνείρεαι ἠδὲ μεταλλᾷς,

μέλλεν μέν ποτε οἶκος ὅδ’ ἀφνειὸς καὶ ἀμύμων

ἔμμεναι, ὄφρ’ ἔτι κεῖνος ἀνὴρ ἐπιδήμιος ἦεν·

νῦν δ’ ἑτέρως ἐβόλοντο θεοὶ κακὰ μητιόωντες,

οἳ κεῖνον μὲν ἄιστον ἐποίησαν περὶ πάντων 235

ἀνθρώπων, ἐπεὶ οὔ κε θανόντι περ ὧδ’ ἀκαχοίμην,

