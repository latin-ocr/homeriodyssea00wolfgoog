122 οΔΤΣΣΕῙΑΣ Θ.

ἐν τ’ ἄρα οἰ φῦ χειρί, ἔπος τ’ ἔφατ’ ἔκ τ’ ὀνόμαζεν·
,,δεῦρο, φίλη, λέκτρονδε· τραπείομεν εὐνηθέντες·
οὐ γὰρ ἔθ’ ’Ἠφαιστος μεταδήμιος, ἀλλά που ἤδη
οἴχεται ἐς Λῆμνον μετὰ Σίντιας ἀγριοφώνους.“
ὥς φάτο, τῇ δ’ ἀσπαστὸν ἐείσατο κοιμηθῆναι. 295
τὼ δ’ ἐς δέμνια βάντε κατέδραθον· ἀμφὶ δὲ δεσμοὶ
τεχνήεντες ἔχυντο πολύφρονος Ἡφαίστοιο,
οὐδέ τι . κινῆσαι μελέων ἦν οὐδ’ ἀναεῖραι·
καὶ τότε δὴ γίγνωσκον, ὅ τ’ οὐκέτι φυκτὰ πέλοντο.
ἀγχίμολον δέ σφ’ ἦλθε περικλυτὸς ἀμφιγυήεις, 300
αὖτις ὑποστρέψας πρὶν Λήμνου γαῖαν ἱκέσθαι·
Ἠέλιος γάρ οἱ σκοπιὴν ἔχεν εἶπέ τε μῦθον.
[βῆ δ’ ἴμεναι πρὸς δῶμα φίλον τετιημένος ἦτορ ·]
ἔστη δ’ ἐν προθύροισι, χόλος δέ μιν ἄγριος ᾖρειν·
σμερδαλέον δ’ ἐβόησε γέγωνέ τε πᾶσι θεοῖσιν· 305
,,Ζεῦ πάτερ ηδ’ ἄλλοι μάκαρες θεοὶ αἰὲν ἐόντες,
δεῦθ’, ἵνα ἔργα γελαστὰ καὶ οὐκ ἐπιεικτὰ ἴδησθε,
ὡς ἐμὲ χωλὸν ἐόντα Διὸς θυγάτηρ Ἀφροδίτη
αἰὲν ἀτιμάζει, φιλέει δ’ ἀίδηλον Ἄρηα,
οὕνεχ’ ὁ μὲν καλός τε καὶ ἀρτίπος, αὐτὰρ ἐγώ γε 310
ἠπεδανὸς γενόμην. ἀτὰρ οὔ τί μοι αἴτιος ἄλλος,
ἀλλὰ τοκῆε δύω, τὼ μὴ γείνασθαι ὄφελλον.
ἀλλ’ ὄψεσθ’, ἵνα τώ γε καθεύδετον ἐν φιλότητι
εἰς ἐμὰ δέμνια βάντες, ἐγὼ δ’ ὁρόων ἀκάχημαι.
ού μέν σφεας ἔτ’ ἔολπα μίνυνθά γε κειέμεν οὕτως 315
καὶ μάλα περ φιλέοντε· τάχ’ οὐκ ἐθελήσετον ἄμφω
εὕδειν· ἀλλά σφωε δόλος καὶ δεσμὸς ἐρύξει,
εἰς ὅ κέ μοι μάλα πάντα πατὴρ ἀποδῷσιν ἔεδνα,
ὅσσα οί ἐγγυάλιξα κυνώπιδος εἵνεκα κούρης,
οὕνεκά οί καλὴ θυγάτηρ, ἀτὰρ οὐκ ἐχέθυμος.“ 320
ὧς ἔφαθ’, οἰ δ’ ἀγέροντο θεοὶ ποτὶ χαλκοβατὲς δῶ·

Ἰ

