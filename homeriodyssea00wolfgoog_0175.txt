οΔΤΣΣΕΙΑΣ IX. ⁰ 147

ἀλλ’ ὅτε τόσσον ἀπῆν, ὅσσον τε γέγωνε βοήσας,
καὶ τότ’ ἐγὼ Κύκλωπα προσηύδων κερτομίοισιν·
,Κύκλωψ , οὐκ ἄρ’ ἔμελλες ἀνάλκιδος ἀνδρὸς ἑταί-
ρους 475
ἔδμεναι ἐν σπῆι γλαφυρῷ κρατερῆφι βίηφιν.
καὶ λίην σέ γ’ ἔμελλε κιχήσεσθαι κακὰ ἔργα, ⁷
’ σχέτλι’, ἐπεὶ ξείνους οὐχ ἅζεο σῷ ἐνὶ οἴκῳ
ἐσθέμεναι· τῷ σε Ζεὺς τίσατο καὶ θεοὶ ἄλλοιέ
ὧς ἐφάμην, ὁ δ’ ἔπειτα χολώσατο κηρόθι μᾶλλον, 480
ἧκε δ’ ἀπορρήξας κορυφὴν ὄρεος μεγάλοιο,
κὰδ δ’ ἔβαλε προπάροιθε νεὸς κυανοπρώροιο
[τυτθόν, ἐδεύησεν δ’ οἰήιον ἄκρον ίκέσθαι].
ἐκλύσθη δὲ θάλασσα κατερχομένης ὑπὸ πέτρης·
τὴν δ’ ἂψ ἠπειρόνδε παλιρρόθιον φέρε κῦμα, 485
πλημυρὶς ἐκ πόντοιο, θέμωσε δὲ χέρσον ἱκέσθαι.
αὐτὰρ ἐγὼ χείρεσσι λαβὼν περιμήκεα κοντὸν
ὦσα παρέξ, ἑτάροισι δ’ ἐποτρύνας ἐκέλευσα
ἐμβαλέειν κώπῃς, ἵν’ ὑπὲκ κακότητα φύγοιμεν,
κρατὶ κατανεύων· οί δὲ προπεσόντες ἔρεσσον. 490
ἀλλ’ ὅτε δὴ δὶς τόσσον ἅλα πρήσσοντες ἀπῆμεν,
καὶ τότε δὴ Κύκλωπα προσηύδων· ἀμφὶ δ’ ἑταῖροι
μειλιχίοις ἐπέεσσιν ἐρήτυον ἄλλοθεν ἄλλος·
,σχέτλιε , τίπτ’ ἐθέλεις ἐρεθιζέμεν ἄγριον ἄνδρα;
ὃς καὶ νῦν πόντονδε βαλὼν βέλος ἤγαγε νῆα 495
αὖτις ἐς ἤπειρον, καὶ δὴ φάμεν αὐτόθ’ ὀλέσθαι.
εί δὲ φθεγξαμένου τευ ἢ αὐδήσαντος ἄκουσεν,
σύν κεν ἄραξ’ ἡμέων κεφαλὰς καὶ νήια δοῦρα
μαρμάρῳ ὀκριόεντι βαλών· τόσσον γὰρ ἴησινέ
ὥς φάσαν, ἀλλ’ οὐ πεῖθον ἐμὸν μεγαλήτορα θυ-
μόν, 500
ἀλλά μιν ἄψορρον προσέφην κεκοτηότι θυμῷ·
10*

